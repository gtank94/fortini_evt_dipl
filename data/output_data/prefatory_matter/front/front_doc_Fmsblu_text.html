<!DOCTYPE html
  PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="en-US">
   <body>
      <div id="frontInfo">
         <div id="front">
            <div class="front">
               
               <p data-tagName="p" data-part="N">Seconda stesura pervenutaci della poesia, il manoscritto blu consta di tre carte di
                  cui le prime due sono scritte solo sul fronte e l'ultima, un cartoncino di 10 cm x
                  15 cm, fronte e retro.
               </p>
               
               <p data-tagName="p" data-part="N"> Le penne usate sono due blu, una più scura usata per prima, e una più chiara usata
                  per correggere la penna scura e poi per ricopiare la seconda strofa del foglio 2 dal
                  ms. rosso e per continuare a stendere le nuove strofe. Possiamo dunque individuare
                  due momenti della scrittura (o comunque la volontà dell'autore di mantenerli
                  distinti).
               </p>
               
               <p data-tagName="p" data-part="N">Il <span class="bold" data-tagName="hi" data-rend="bold">foglio 1</span> presenta ordinatamente le strofe 1 e 2 del
                  componimento finale in penna blu scuro; probabilmente anche il foglio 1, come il 2
                  lo è del ms. rosso, è una riscrittura di uno scartafaccio precedente (si vedano i
                  versi ordinati e perfettamente in riga). Dopo l'asterisco la strofa di accusa e
                  domanda a Pasolini che riprende la strofa delle Ceneri. 
               </p>
               
               <p data-tagName="p" data-part="N">Nel <span class="bold" data-tagName="hi" data-rend="bold">foglio 2</span> Fortini ricopia le prime due strofe del ms. rosso,
                  poi strofe 4 e 5 del componimento su Officina ("E anch'io ho veduto.." e "come la
                  vecchia inascoltata..."), procedendo con la prima stesura delle strofe 6, 7 e 8,
                  quest'ultima scritta nel recto del cartoncino (<span class="bold" data-tagName="hi" data-rend="bold">foglio 3r</span>).
               </p>
               
               <p data-tagName="p" data-part="N">Il <span class="bold" data-tagName="hi" data-rend="bold">foglio 3v</span> è la seconda stesura della strofa iniziale del
                  componimento, evidente dalla correzione del primo verso, da "Sì, non paura..." a
                  "No, non paura...", accettata nel ms. blu ter.
               </p>
               
            </div>
         </div>
      </div>
   </body>
</html>